---
title: Verslag functioneringsgesprek
author: Edon Namani (S3611833)
date: 16 Januari 2019
---
Maandag 14 januari had ik mijn tweede functioneringsgesprek. Het gesprek ving aan met mijn cijfers van de voortgangstoetsen en kennistoetsen. Deze waren volgens mijn coaches subliem. Dit gold echter niet voor de competenties; hierin is duidelijk groei mogelijk. De competenties die werden besproken, waren communicatie, gezondheidsbevorderaar en leiderschap. In de taak patiÃ«ntgerichte communicatie was door mijn coaches opgemerkt dat mijn taalgebruik onnatuurlijk/niet-spreektaal was. Het doel van deze taak was op een beschouwende wijze vrouwen van boven 50 een weloverwogen keuze om wel of niet deel te nemen aan borstkankerbevolkingsonderzoek te laten maken. Bij het bereiken van dit doel laat je ook blijken dat je gezondheidsbevorderaar bent. Door mijn gebrekkige communicatie heb ik dit doel nooit behaald, wat dus ook betekent dat ik zwak ben in de competentie gezondheidsbevorderaar. 

De competentie leiderschap werd besproken op basis van de taak DM type 1. Hierin moest ik behandelplan voor een onverzorgde en dikke 51-jarige man met DM 1 opstellen. Ik was volgens mijn coaches te snel in conclusies trekken: ik vermoedde dat de man therapieontrouw was en weigerde feitelijk om hem te behandelen. Dit vooroordeel volgt uit mijn normen en waarden, die in sommige gevallen onorthodox zijn als toekomstige arts. Deze zou ik moeten bijstellen.

De enige competentie waar ik een zekere mate van vaardigheid beheers, is de competentie beroepsbeoefenaar, waar ik twee fast-on-tracks op heb.

Ten slotte vroegen de coaches mij of ik al wat van medische praktijk heb kunnen proeven. Op basis van mijn ontkenning gaven ze aan dat ik altijd de mogelijkheid heb om met hen een dagje te kunnen meelopen. Deze gastvrijheid waardeer ik zeer.
