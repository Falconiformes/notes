---
title: "Zorg van DM I patiënt"
author: "Edon Namani (S3611833)"
date: "25 Oktober, 2018"
---

\minisec{Casus 1}

*Lieke is 19 jaar en heeft sinds haar 16e diabetes mellitus type 1. Als medicatie gebruikt ze insuline: Novorapid (kortwerkende insuline) 10 eenheden voor elke maaltijd en Lantus (langwerkende insuline) 20 eenheden voor de nacht. Ze prikt regelmatig met een glucosemeter haar bloedsuikers. Ze is altijd goed gereguleerd geweest en er zijn op dit moment geen complicaties. Recent heeft ze cum laude haar VWO diploma gehaald. Na een fijne zomervakantie en een spetterende KEI week is ze gestart met de studie Geneeskunde in Groningen. Ze is verhuisd en woont nu op kamers. Ze probeert elke dag een gezonde maaltijd te koken, maar door het drukke schema wordt dat soms ook een kant-en-klaar maaltijd of een pizza. Daarnaast sport ze fanatiek. Ze speelt hockey op hoog niveau en sinds kort is het trainingsschema geïntensiveerd. Hoewel ze het ontzettend naar haar zin heeft, gaat het met de bloedsuikerregulatie de laatste tijden niet zo goed meer. De intensieve sporttrainingen, de onregelmatige eettijden en de vele studentenborrels zorgen voor sterk schommelende bloedsuikers. Hoewel ze nog vaker dan voorheen haar bloedsuikers controleert en ook vaker extra insuline toedient, lijken de schommelingen steeds erger te worden. Tijdens de training en het uitgaan heeft ze al een paar keer onverwachts een diepe hypoglykemie gehad. Gelukkig konden haar vriendinnen tijdig hulp bieden. Het heeft haar echter wel angst ingeboezemd. De laatste tijd heeft ze liever wat ruimere bloedsuikers, zodat de kans op een hypoglykemie hopelijk wat minder groot is. Ook zet ze regelmatig in de nacht haar wekker om haar bloedsuikers extra te controleren. Bij bezoek aan de internist op de polikliniek is haar HbA\textsubscript{1c} 75 mmol/mol (9.0%). Ze wil graag hulp.*

# Beschrijving behandeldoel bij Casus 1

Op basis van de verhoogde HbA\textsubscript{1c} kan geconcludeerd worden dat er sprake is van een langdurige hyperglykemië, ook al waren gevallen van strenge hypoglykemië geconstateerd. Glucosehomeostase moet worden bereikt. Een langdurige hyperglykemië duidt op een gebrekkige toediening van insuline, wat op korte termijn kan geleiden tot diabetische ketoacidose. Op langer termijn zal hyperglykemië leiden tot micro- en macroangiopathie complicaties. Neuroglykopenië kan leiden tot permanente neurologishe schade. Deze complicaties illustreren de ernst van de absentie van glucosehomeostase.

# Behandeldoel als de patiënt een 51-jarige niet-gemotiveerde vrachtwagenchauffeur met overgewicht (BMI 42) was geweest met al nierziekte en oogziekte als complicaties van zijn diabetes

Betreffende insuline gebruik is deze patiënt een geval van __noncompliance__.  Ongecontroleerd gebruik van insuline schaadt eerder de gezondheid dan verbertert. Een insulinebehandeling zou verder ook niet veel meer winst in levensjaren opleveren, want het metabool syndroom is reeds in te ver gevorderde staat. Een betere strategie is de symptomen direct te bestrijden, opdat de laatste paar levensjaren kwalitatief beter zullen zijn. Frequent bezoek bij podoloog, oftalmoloog en nefroloog(bloeddialyse) is naar mijn mening de beste optie. Leefstijladvies kan altijd ook nog worden gegeven.

# Rol van zorgverleners in behaling behandeldoel

Een internist moet inzien dat Lieke's leven regelmatigheid mist. Aangezien de conventionele behandelingsmethode van kortdurende insuline voor de maaltijden en een langdurende insuline voor slapen gaan hier te kort schiet, zou de internist de insuline pomp, die verhoogde therapeutische intensitiviteit compenseert voor betere glykemië controle, moeten aanbevelen. Een diëtist moet Lieke onderrichten in de voedselcompositie en in het techniek van "koolhydraat tellen"(DAFNE regime). Ten slotte moet een diabetesverpleegkundige Lieke het gebruik van insuline pomp in relatie tot haar fysieke activiteit en voedselcompositie aanleren. Als aan deze drie voorwaarden voldaan wordt, dan zou Lieke glykemië controle zonder een leefstijl verandering hebben.

\minisec{Casus 2}

*Lieke wordt inmiddels met succes behandeld voor haar diabetes met een insulinepomp. Haar HbA\textsubscript{1c} is inmiddels gedaald naar 58 mmol/mol (7.5%). Aanvankelijk twijfelde ze heel erg of ze wel een pomp moest nemen. Met een insulinepomp kan immers iedereen zien dat ze diabetes had. Inmiddels is ze heel blij dat ze toch heeft gekozen voor een insulinepomp. Haar bloedsuikers zijn veel stabieler en tijdig bijsturen is nu veel gemakkelijker geworden. Om in aanmerking te komen voor een insulinepomp moest ze wel eerst extra controles ondergaan t.a.v. haar ogen (oogarts) en haar voeten (podoloog) en moest ze in gesprek gaan met een diëtiste om te leren koolhydraten tellen en met een psycholoog om te spreken over de manier waarop ze omgaat met haar ziekte. Gelukkig konden haar eigen internist en diabetesverpleegkundige haar goed begeleiden in dit traject. Wel vindt ze het soms lastig om op controle te komen. Dit past vaak niet in haar drukke schema met allerlei verplichte onderwijsmomenten en hockeytrainingen. Ze verplaatst daarom vaak een al geplande polikliniek afspraak, maar voor een nieuwe afspraak moet ze dan vaak weer heel lang wachten. Gelukkig mag ze haar diabetesverpleegkundige altijd direct bellen.*

# Disciplines bij zorg van DM I patiënt

- Internist
- Oftalmoloog
- Diabetesverpleegkundige
- Diëtist
- Podoloog
- Pedicurist

Huisarts is vrijwel absent in de zorg van DM I patiënt, aangezien deze zorg te gespecialiseerd voor hem is. Alhoewel de langetermijn complicaties van DM I in het domein van neurologie, cardiologie en nefrologie liggen, bezit het niet set van vaardigheden die deze complicaties kan verhelpen. Samen met het feit wat de etiologie van deze complicaties bekend is, zijn een neuroloog, cardioloog en nefroloog veelvuldig niet betrokken in de zorg van DM I patiënt.

# Verdeling disciplines in graad van zorglijn

Eerstelijnszorg is zorg dat zich buiten het ziekenhuis bevindt en dat een holistisch ongespecialiseerd karakter vertoont. Een centraal figuur in de eerstelijnszorg is de huisarts die fungeert als een poortwachter. Dat wil zeggen dat de huisarts bepaalt welke personen uit zijn ongefiltreerde cliëntele doorverwezen worden naar een ziekenhuis. Naast de huisarts vallen paramedici, zoals kinesisten en podologen, diëtisten en apothekers, ook onder eerstelijnszorgverleners. De zorgverleners diëtist, podoloog en pedicurist behoren dus tot de eerstelijnszorgverleners.

Tweedelijnszorg is in ziekenhuis gesitueerde gespecialiseerde zorg. Je komt hier alleen voor in aanmerking, wanneer de huisarts niet de expertise heeft om je gezondheidsklachten op te lossen en je dus verwijst naar ziekenhuis. De internist en oftalmoloog zijn dus tweedelijnszorgsverleners.

# Potentiële verandering van de verdeling in de toekomst door innovaties

Ik denk dat de huidige verdelend vast blijft staan. Weliswaar zal de rol van oftalmoloog, diëtist, podoloog en pedicurist afnemen. Dankzij innovaties zal glykemië controle bij DM patiënten beter zijn. Een dieet zal dus minder gewichtig zijn en minder klachten zullen opduiken. Zo is er al een Raspberry Pi met \textsc{unix}/Linux OS die continu de glykemië meet en fungeert als een insuline pomp. Innovaties in computer science en software development kunnen mogelijk maken dat Raspberry Pi op basis van glykemië waarde zelf de correcte insulinehoeveelheid bepaalt en toedient, een artificiële endocriene pancreas.

Verder wordt er ook voortgang geboekt in de toepassing van CRISPR-cas9. Cas9 was aanvankelijk endonuclease, maar is aangepast om als transcriptiefactor te fungeren. M.a.w. CRISPR-cas9 kan ook worden gebruikt om epigenetische veranderingen aan te brengen. Zo is het gelukt om bij DM I ratten hepatocyten te doen differentiëren in β-cel lijkende insuline secreterende cellen [@Liao_2017].

# Referenties
